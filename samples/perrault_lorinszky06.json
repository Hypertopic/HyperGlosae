{
  "_id": "b7b35d90733011edb3e7ebf87af5c301",
  "isPartOf": "09c906c6732b11ed89466ba197585f87",
  "links": [{
    "verb": "adapts",
    "object": "37b4b9ba5cdb11ed887beb5c373fa643"
  }],
  "text": "{6} – Nahát! – mondta az anya –, oda kell küldenem a [másik] lányomat. Gyere csak, Franchon, nézd, mi potyog a húgod szájából beszéd közben: ugye örülnél, ha te is ilyen ajándékban részesülnél? Elég, ha elmész a forráshoz vízért, és ha egy szegény asszony inni kér, adsz neki jó szívvel.\n– Még hogy a forráshoz menjek, eszemben sincs! – felelte a goromba lány.\n– Igenis odamész, mégpedig most rögtön! – ripakodott rá az anya.\nA nagyobbik lány elindult, de egyfolytában dúlt-fúlt. A ház legszebb ezüstkancsóját vitte magával. Alighogy odaért a forráshoz, fenséges ruhába öltözött hölgy lépett ki az erdőből, és inni kért tőle: ugyanaz a tündér volt, de most hercegnő alakját és öltözékét vette magára, hogy lássa, mennyire szívtelen ez a lány."
}
