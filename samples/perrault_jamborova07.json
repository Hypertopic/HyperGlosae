{
  "_id": "3d2852666c1811edbfec5bb4e1ae9ba1",
  "isPartOf": "420ab198674f11eda3b7a3fdd5ea984f",
  "links": [{
    "verb": "isTranslationOf",
    "object": "37b4b9ba5cdb11ed887beb5c373fa643"
  }],
  "text": "{7} — A čo som sem prišla, aby som vám dala napiť? povedala jej nevľúdne namyslená staršia sestra.\nUrčite som priniesla striebornú čašu, na to, aby som dala panej napiť! Viete čo? Napite sa ako chcete!\n— Nie si príliš slušná, povedala víla a ani sa pri tom nerozčúlila.\nKeďže si taká úslužná, dávam ti ako dar, aby ti pri každom slove, ktoré vyslovíš, vyšiel z úst had alebo ropucha.\nLen čo ju matka zbadala, zavolala na ňu:\n— No ako, dcéra moja!?\n— Nuž takto, matka moja, odvetila jej nevľúdne staršia dcéra a vypľula dve zmije a dve ropuchy.\n— Och, Bože! zvolala matka, čo to len vidím? Za to môže tvoja sestra,  nedarujem jej to! a okamžite ju bežala zmlátiť. Chúďa dievča sa utieklo skryť do bezpečia v blízkom lese. Tam ju stretol kráľov syn, ktorý sa vracal z poľovačky. Veľmi sa mu zapáčila a tak sa jej spýtal, čo tam robí a prečo plače.\n— Žiaľ, Pane, matka ma vyhnala z domu."
}
