{
  "_id": "06637e92732d11ed9ecf9b535a415b2b",
  "isPartOf": "09c906c6732b11ed89466ba197585f87",
  "links": [{
    "verb": "adapts",
    "object": "37b4b9ba5cdb11ed887beb5c373fa643"
  }],
  "text": "{1} Volt egyszer egy özvegyasszony, s annak két lánya. A nagyobbik kívül-belül annyira hasonlított rá, hogy aki ránézett, anyjára ismert benne. Olyan undok és gőgös volt mindkettő, hogy senki sem tudott megmaradni mellettük. A kisebbik az apjára ütött, szelíd volt és becsületes, s emellett szépsége is párját ritkította. Mivel mindenki ahhoz vonzódik, aki hasonlít rá, az anya bolondult a nagyobbik lányáért, a kisebbiket pedig gyűlölte. A konyhában kellett ennie, és egész álló nap dolgoznia."
}
