{
  "_id": "cba00038733011edbca8132c5db7ee3f",
  "isPartOf": "09c906c6732b11ed89466ba197585f87",
  "links": [{
    "verb": "adapts",
    "object": "37b4b9ba5cdb11ed887beb5c373fa643"
  }],
  "text": "{5} Amikor a szép lány hazaért, anyja megszidta, amiért oly sokáig elmaradt a forrásnál.\n– Bocsásson meg, anyám, hogy ennyire megkéstem – mondta a szegény lány; s közben két rózsaszál, két igazgyöngy és két nagy gyémánt buggyant ki a szájából.\n– Mit látnak szemeim? – kérdezte csodálkozva az anya. – Mintha igazgyöngy meg gyémánt hullna a szájából! Hogy lehet ez, lányom?\n(Ekkor szólította először a lányának.)\nA szegény gyermek őszintén elmesélte neki, mi történt vele, s közben egyfolytában potyogtak szájából a gyémántok."
}
